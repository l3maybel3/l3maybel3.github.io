#จุดที่1
จุดแรกสำหรับผมคือ เจ้าแม่กวนอิม ที่คนไทยเคารพรักและศรัทธา ผมจะยืนอยู่ในตำแหน่งของแผ่นโมเสสสีแดง ตรงนี้ครับผมจำไม่ผิดเมื่อหลายสิบปีก่อนที่ผมเคยไป จะมีแผ่นโมเสคสีแดงเท่านั้น แล้วพอเริ่มเป็นที่นิยมมากขึ้นจึงมีแผ่นสีขาวเพิ่มขึ้นมา ผมจะยืนอยู่ในแผ่นโมเสสสีแดง เงยหน้ามองท่านและขอพร 1 ข้อ สำหรับพรที่ขอตรงจุดนี้ ตามสะดวกของท่านได้เลยครับเพราะท่านที่นับถือเจ้าแม่กวนอิมอาจจะมีบุญสัมพันธ์ไม่เหมือนกัน บางท่านดีเด่นในเรื่องสุขภาพ อย่างเช่นภรรยาของผม บางท่านอาจจะดีในเรื่องของการเงิน ทรัพย์สิน หรือเรื่องต่างๆ ตรงนี้สำหรับผมจึงเป็นจุดที่อิสระมากๆในการที่จะขอพร หรือขอบคุณองค์ท่าน ที่เมตตาดูแลมาตลอดปี
.
#จุดที่2
จุดนี้เป็นจุดที่ใครหลายคนหลงลืมครับ เพราะแท้จริงแล้วสถานที่แห่งนี้ องค์เทพที่เป็นที่เคารพนับถือมากที่สุดองค์หนึ่งคือเจ้าแม่ทับทิม ประดิษฐานอยู่ที่นี่ หันหน้ามองออกไปทางทะเล เพราะท่านเป็นเทพแห่งการเดินทางที่จะคอยอำนวยอวยพรให้ผู้ที่จะต้องล่องเรือออกไปทำการประมงหรือการค้ามีความสำเร็จ กลับมาอย่างปลอดภัย ถ้าท่านใดอยากจะขอพรเกี่ยวกับการเดินทาง โดยเฉพาะการเดินทางไปทำการค้า เหมือนคนจีนในยุคโบราณที่เป็นการโล้สำเภาออกไป เราสามารถขอพรเรื่องของการค้าขาย การทำธุรกิจ การเดินทางวิ่งเต้นติดต่อเพื่อความสำเร็จได้ครับ จริงๆแล้วจุดนี้ผมไม่อยากให้พลาดจริงๆ เพราะสถานที่แห่งนี้คือสถานที่ขององค์ท่านโดยตรง
.
#จุดที่3 
จุดนี้มีอีกหนึ่งสิ่งศักดิ์สิทธิ์ที่สำคัญมากๆสำหรับศาสนาพุทธ สายวัชรยาน ถูกยกย่องให้เป็นพระพุทธเจ้าองค์ที่ 2 แห่งธิเบต ท่านคุรุรินโปเช เป็นพระลามะ ที่มีความสามารถทั้งบถ๋นและบู๋ มีคุณอำนาจในการปราบปรามสิ่งชั่วร้ายขจัดภัยและกระจัดอุปสรรคทั้งหลายทั้งปวง ในขณะเดียวกันก็มอบปัญญาความรู้ความสามารถ ในทางธรรม บริเวณนี้คนส่วนใหญ่มักเดินผ่าน แต่ผมอยากให้เราลองแวะและสักการะท่านดูครับ เราอาจสัมผัสบางสิ่งบางอย่างเพื่อเจริญปัญญาได้ครับ
.
#จุดที่4
ศาลาแปดเหลี่ยม ส่วนตัวผมจะเรียกว่าเป็นศาลา Bagua ซึ่งเป็นพื้นฐานสุดของวิชาฮวงจุ้ย และวิชาอย่างฉีเหมินตุ่นเจี่ย ที่คำนวณฟ้าคำนวณดาวน์คำนวณเวลา ในการกระทำการตามฤกษ์ยามต่างๆ ถ้าท่านไม่รู้จักอาจลองนึกถึง ค่ายกลศิลา 8 ทิศ ของจูกัดเหลียงขงเบ้ง เป็นการใช้วิชาฉีเหมอนตุ่นเจี่ย ที่มีรากมาจาก Bagua ว่ากันว่าผัง 8 ทิศเกิกจากเทพฟู่ซี และเจ้าแม่หนี่ว์วา เป็นวิชาที่พัฒนามาเพื่อให้เป็นพื้นฐานของการใช้พลังงานจักรวาล หรือพลังงานธรรมชาติ ณ ศาลาแห่งนี้ถ้าท่านเดินเข้าไป บริเวณกึ่งกลางของศาลาจะมีลักษณะผัง 8 ทิศ ให้ท่านยืนทำสมาธิอยู่ตรงนั้นด้วยการหันหลังพิงเขาและหันหน้าออกทะเลตามหลักชัยภูมิฮวงจุ้ย การทำสมาธิคือการสงบจิตสงบใจกำหนดลมหายใจรับรู้สติ ส่วนใครที่เรียนสายพลังงานหรือทำสมาธิมาอาจจะทำมุทราตามที่ได้เรียนรู้มา แต่ถ้าใครไม่เคยมีประสบการณ์เรื่องนี้ผมแนะนำให้แบมือทั้งสองข้างเหมือนเวลาที่เราขออะไรจากใครสักคนนึงโดยแบมือในลักษณะแขนแนบลำตัว ทำสมาธิดูถ้าท่านนิ่งหรือสงบพออาจจะรับรู้ เย็น ร้อนอ่อน แข็ง ตึง ไหว รอบกายสัมผัสของเราก็เป็นได้ ตรงนี้อยากให้ทำจริงๆครับเพราะพลังงานดีมากๆอย่างน้อยที่สุดก็เป็นการปรับจูนล้างพลังงานที่ไม่ดีถ่ายเทออกไปได้
.
#จุดที่5
นี่คือจุดที่ผมพิสูจน์แล้วพิสูจน์อีกสำเร็จแล้วสำเร็จอีก ผมจะเดินไปตรงปากของปลาหลีฮื้อ ยืนอธิษฐานและโยนเหรียญ 1 เหรียญให้เข้า จุดนี้เคล็ดลับของผมคือไม่ว่าคุณจะขอกี่ข้อคุณจะได้แค่ข้อแรกเท่านั้น ผมเป็นแบบนี้ติดต่อกันทุกปี จนผมเชื่อว่าจุดนี้เป็นจุดที่สอดคล้องกับพรที่ผมต้องการ ใครที่ต้องการความมั่งคั่ง การเงินที่ไหลเวียนดี หรืออุปสรรคที่ไหลเวียนออกไป ลองมาอธิษฐานที่จุดนี้แล้วโยนเหรียญให้เข้าปากของปลา ผมแนะนำว่าพยายามอย่าใช้เหรียญ 2 ดอลลาร์ เพราะเราอยากของมันจะทำให้เกิดการกระแทกและกระเด้งออกได้ง่าย แนะนำให้ใช้เหรียญ 50 เซนต์ หรือ 1 ดอลลาร์ ครับ กอล์ฟการโยนนั้นง่ายๆ ครับ ย่อเข่าเหมือนเรากำลังจะชุดลูกบาสแล้วก็สปริงตัวออกไปโดยขายยังติดพื้น ส่วนมือและแขนก็ทำท่าเหมือนจะชุดบาสจับเหรียญไว้ที่ข้างขนาดจังหวะที่สปริงตัวขึ้นก็ปล่อยเลี้ยงออกไปจังหวะมันจะโค้งพอดีแล้วลงไปบริเวณของปากปลาไม่กระเด้งออกครับ แต่ถ้ากระเด้งออกก็ต้องใช้ความพยายามหน่อยนะครับ
.
วิธีการสำหรับการมูสำหรับผมก็มีประมาณนี้ครับ ต่อไปเรามาพูดถึงการเดินทางกันบ้าง
.
#การเดินทาง
การเดินทางที่สะดวกและประหยัดที่สุดคงไม่พ้นรถ Bus ถ้าเอาง่ายที่สุดขึ้นต้นสาย ขอให้ท่านนั่งรถไฟฟ้ามาลงที่สถานี Central ออกประตู Exit A จะมาโผล่ที่ถนนใหญ่ หันไปขวามือใกล้ๆ กันจะมีสะพานลอย ขึ้นไปเลยครับ ข้ามไปฝั่งนู้น จะเป็นตึก Exchange Square บริเวณใต้ตึกมีจะเป็น Bus Terminal ซึ่งจะมีสายรถบัส ที่พาเราไปยังวัดแห่งนี้ ให้เลือกสาย 6, 6A, 66, 6x, 260 ให้ลงป้าย Repluse Bay Beach, Repluse Bay Road นะครับ ห้ามลงป้ายอื่น ไม่งั้นเดินขาลาก เพราะ Repluse Bay Road มี 3 ป้าย ต้องลงตามที่ผมบอกเป็ะๆ เดินลงแล้วให้ข้ามไปฝั่งตรงข้าม จะมีทางเดินลง ให้ลงไปเรื่อยๆเลย จนจะเจอถนนสายเล็กๆ ลานจอดรถ และเห็นทะเลอยู่ข้างหน้า ให้เดินไปทางทะเลและชายหาด จะมีทางเดิน เลาะซ้ายไปเรื่อยๆ แล้วจะเริ่มเจอห้องเปลี่ยนเสื้อผ้า ห้องอาบน้ำ และเริ่มเห็นร้านฟิตเนส ร้านกาแฟ ร้านอาหารริมทะเล นั่นแสดงว่าคุณมาถูกทางแล้ว เดินเลาะหาดไปเรื่อยๆครับ ไปหาดสุดทาง จะเป็นวัดที่เราจะไป ถ้าทำตามนี้ไม่หลงแน่นอนครับ จำว่าเดินลงมาจากถนนใหญ่แล้ว เห็นทะเลแล้ว เลาะทางซ้ายไปเรื่อยๆ นะครับ #ห้ามไปขวานะครับ ปล. ร้านกาแฟ ตรงนั้นดีมากนะครับ นั่งดื่มนั่งชมวิวทานอาหารเช้าได้ จะเป็นสไตล์ฝรั่งหน่อย ราคาก็แรงตามเรื่องแต่โอเคครับ 
